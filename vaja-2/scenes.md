Scena 1: Mirujoči vulkan – prazgodinski Smrekovec
Opis:
Uporabnik stoji na razgledni platformi pod vulkanom Smrekovec v prazgodovini, tik pred izbruhom. Vulkan je še mirujoč, iz kraterja se rahlo kadi, okolico pa obdaja pragozd. V daljavi so slišni naravni zvoki. Animiran dinozaver se pojavi ob uporabniku in predstavi lokacijo ter razloži, da je Smrekovec nekoč bil aktiven vulkan.
Uporabnik lahko prosto opazuje okolje in posluša razlago.

Scena 2: Izbruh vulkana – aktivni Smrekovec
Opis:
Okolje se ne zamenja, temveč se dinamično spremeni. Vulkan začne izbruhati – lava brizga iz kraterja, po pobočjih tečejo tokovi lave, nebo se potemni, slišni so bobnenje in eksplozije. Uporabnik ostane na isti platformi in varno opazuje dogajanje.
Dinozaver razlaga, kako deluje vulkan, kako nastajajo kamnine in zakaj je bil Smrekovec pomemben za oblikovanje pokrajine.

Scena 3: Današnji Smrekovec – pogled v sedanjost
Opis:
Na razgledni platformi se pojavi interaktivni gumb ali hologram. Ko ga uporabnik aktivira, se okolje postopoma spremeni v današnjo podobo Smrekovca. Vulkan izgine, pokrajino prekrijejo gozdovi, nebo se razjasni in zvoki se spremenijo v sodobne.
Dinozaver pojasni, kako se je nekdanji vulkan skozi milijone let preoblikoval v današnjo gorsko pokrajino. Uporabnik vidi isto lokacijo, vendar v sodobnem času.
